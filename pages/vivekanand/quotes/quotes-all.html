<!DOCTYPE html>
<html lang="mr">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>स्वामी विवेकानंद म्हणतात</title>
    <link rel="stylesheet" href="../../../css/style.css" />
  </head>
  <body>
    <nav>
      <a href="../../../index.html"><i class="fa fa-home"></i></a>
    </nav>
    <section id="section1" class="content">
      <details open="true">
        <summary><h3>बल</h3></summary>
        <div>
          <p>
            माझ्या वीर युवकांनो, विश्वास असू द्या की तुम्ही सर्वजण कार्य करण्यासाठी जन्मास आला आहात. घमेंडखोर माणसांच्या निंदेने भयभीत होऊ नका. तुमच्यावर
            वज्रपात झाला तरी भिऊ नका. उठा आणि कार्याला लागा.
          </p>
          <p>
            तुमच्या देशाला वीरांची आवश्यकता आहे. वीर बना. पर्वताप्रमाणे दृढ व्हा. तुमचा निश्चय कधीही ढळू देऊ नका. 'सत्यमेव जयते' - सत्याचा सर्वदा विजय होतो. जी
            राष्ट्राच्या नसानसांतून नव्या उत्साहाचा संचार करील अशा एका नव्या विद्युतशक्तीची - एका नव्या सामर्थ्याची भारताला गरज आहे. शूर व्हा. शूर व्हा. माणूस
            तर एकदाच मरतो. माझ्या शिष्यांनी भित्रे होता कामा नये. मला भित्रेपणाची चीड येते. अगदी घोर आपत्तीत देखील मनाचा समतोल राहू द्या. क्षुद्र पोरकट माणसे
            तुमच्याविरुद्ध काय म्हणतात याकडे मुळीच लक्ष देऊ नका. उपेक्षा ! उपेक्षा ! उपेक्षा ! लक्षात असू द्या की डोळे दोन आहेत, कानही दोन आहेत, पण तोंड मात्र
            एकच आहे. सर्व महान कार्ये ही पर्वतप्राय विघ्नांमधूनच साध्य होत असतात. आपले पौरुष, आपला पराक्रम प्रकट करा. कामकांचनात जखडलेल्या क्षुद्र लोकांकडे
            उपेक्षेच्या दृष्टीनेच बघितले पाहिजे.
          </p>
          <p>
            मित्रा ! तू असा रडत का बसलास ? तुझ्यामधेच समस्त शक्ती वास करीत आहे. हे वीरा ! तू आपले सर्वशक्तिसंपन्न स्वरूप प्रकट कर म्हणजे हे समस्त विश्व तुझ्या
            पायाशी लोळण घेईल. केवळ आत्माच सर्वांहून श्रेष्ठ आहे, जडद्रव्य नव्हे. स्वतःला देहच समजणारे अज्ञानी लोक
            <span class="i">'आम्ही दुर्बल आहोत, आम्ही दुर्बल आहोत' </span> असा करुण स्वरात आक्रोश करीत असतात. आपल्या देशाला आज आवश्यकता आहे साहसाची आणि
            त्याबरोबरच वैज्ञानिक प्रतिभेची. आज आपल्याला गरज आहे असीम साहसाची, प्रचंड शक्तीची आणि अदम्य उत्साहाची. बायकीपणा, नामर्दपणा मुळीच उपयोगाचा नाही. जो
            प्रत्यक्ष कार्य करतो, ज्याचे हृदय सिंहासारखे आहे, त्याच्याचपाशी लक्ष्मी जात असते. मागे वळून पाहू नका, पुढे पाऊल टाका, पुढे चला ! पुढे चला ! अनंत बल,
            अनंत उत्साह, अनंत धैर्य, अनंत धीर हीच आपल्याला हवी आहेत; ही असतील तरच महान कार्ये संपादिता येतील.
          </p>
          <p>
            वेदांत पापाचे अस्तित्व मानत नाही, तो फक्त भ्रांतीचेच अस्तित्व मानतो आणि <span class="i">'मी कमकुवत आहे, मी पापी आहे, मी दुःखी आहे, माझ्या ठिकाणी बळ मुळीच नाही, मी
              कोणतेही कार्य करण्यास असमर्थ आहे'</span>  असे म्हणणे हाच सर्वात मोठा भ्रम होय. वेदांत आपल्याला हेच सांगतो.
          </p>
          <p>ज्यांचा ईश्वरावर विश्वास नाही ते नास्तिक होत असे प्राचीन धर्मांनी म्हटले आहे. नवा धर्म म्हणतो की ज्याचा स्वतःवर विश्वास नाही ते नास्तिक होत.</p>
          <p>
            बल हेच जीवन होय, दुर्बलता म्हणजे मृत्यू. बल हाच परम आनंद होय, शाश्वत व अमर जीवन होय. दुर्बलता म्हणजे सतत भार, सतत चिंता, सतत दुःख होय; दुर्बलता
            म्हणजेच मृत्यू होय. लहानपणापासूनच रचनात्मक, शक्तीदायी व सहाय्यक विचारांना तुमच्या मेंदूत प्रवेश करू द्या.
          </p>
          <p>
            या जगातील समस्त दुःखाचे कारण म्हणजे दुर्बलता हेच होय. आपण शक्तिहीन आहोत म्हणूनच आपल्याला दुःख भोगावे लागते. दुर्बलतेमुळेच आपण खोटे बोलतो, चोरी करतो,
            हत्या करतो व इतर गुन्हे करतो, दुर्बलतेमुळेच आपण दुःखाच्या खाईत पडतो. आपण दुर्बल आहोत म्हणूनच आपण मृत्युमुखी पडतो. जिथे दुर्बल बनविणारी कोणतीच गोष्ट
            नाही तिथे मृत्यू कुठचा ? दुःख कुठचे ?
          </p>
          <p>
            बल हीच एकमात्र आवश्यक गोष्ट होय. बल हेच भवरोगाचे एकमात्र औषध होय. श्रीमंतांच्या द्वारे चिरडल्या जाणाऱ्या गरीब लोकांसाठी बल हेच एकमात्र औषध आहे.
            विद्वानांच्या द्वारे भरडल्या जाणाऱ्या अज्ञ लोकांसाठी बल हेच एकमात्र औषध आहे आणि अन्य पापी व्यक्तींचा ज्यांच्यावर जुलूम होतो अशा पापी लोकांसाठी देखील
            बल हेच एकमात्र औषध आहे.
          </p>
          <p class="b">
            उठा, धीट बना, शक्तीसंपन्न बना. तुम्ही सगळी जबाबदारी स्वतःच्या शिरावर घ्या आणि जाणून असा की तुम्हीच आपल्या भाग्याचे निर्माते आहात. तुम्हाला हवे
            असलेले सर्व साहाय्य व सर्व बल तुमच्यामध्येच आहे. म्हणून तुम्हीच स्वःताचे भवितव्य घडवा.
          </p>
          <p>
            सर्वदा स्वतःला रोगी समजत राहणे हा काही रोगमुक्त होण्याचा उपाय नाही. रोग दूर करण्यासाठी औषधाची आवश्यकता असते. दुर्बलतेची स्मरण करून दिल्याने काहीच
            लाभ होत नाही. बल द्या, शक्ती प्रदान करा. सर्वदा दुर्बलतेची विचार केल्याने बल प्राप्त होत नाही. दुर्बलतेचेच सतत चिंतन करीत बसणे हा काही दुर्बलता दूर
            करण्याचा उपाय नाही; बलाचा नेहमी विचार करणे हाच उपाय आहे.
          </p>
        </div>
      </details>
    </section>

    <section id="section2" class="content">
      <details>
        <summary><h3>सेवा</h3></summary>
        <div></div>
      </details>
    </section>

    <section id="section3" class="content">
      <details>
        <summary><h3>आत्मसंयम</h3></summary>
        <div></div>
      </details>
    </section>

    <section id="section4" class="content">
      <details>
        <summary><h3>त्याग</h3></summary>
        <div></div>
      </details>
    </section>

    <section id="section5" class="content">
      <details>
        <summary><h3>श्रद्धा</h3></summary>
        <div></div>
      </details>
    </section>

    <section id="section6" class="content">
      <details>
        <summary><h3>भारताला आवाहन</h3></summary>
        <div></div>
      </details>
    </section>

    <section id="section7" class="content">
      <details>
        <summary><h3></h3></summary>
        <div></div>
      </details>
    </section>
  </body>
</html>
