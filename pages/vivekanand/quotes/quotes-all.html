<!DOCTYPE html>
<html lang="mr">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>स्वामी विवेकानंद म्हणतात</title>
    <link rel="stylesheet" href="../../../css/style.css" />
  </head>
  <body>
    <nav>
      <a href="../../../index.html"><i class="fa fa-home"></i></a>
    </nav>
    <section id="section0" class="content">
      <details>
        <summary><h3>विवेकसूत्रे</h3></summary>
        <ul>
          <li>प्रत्येक जीव अव्यक्त ब्रह्म होय.</li>
          <li>बाह्य आणि आंतर प्रकृतीला वशीभूत करून स्वतःचे हे अव्यक्त ब्रह्मस्वरूप व्यक्त करणेच जीवनाचे परम उद्धिष्ट होय.</li>
          <li>कर्म, उपासना, मनःसंयम वा ज्ञान यांपैकी कोणत्याही एकाचा वा एकापेक्षा अधिकांचा किंवा सर्वच उपायांचा अवलंब करून ते उद्धिष्ट साधा आणि मुक्त व्हा.</li>
          <li>यातच सगळा धर्म आला. मते, वाद, क्रियाकांड, अनुष्ठाने, शास्त्रे, मंदिरे व इतर बाह्य गोष्टी केवळ गौण तपशिलाच्या बाबी होत.</li>
        </ul>
      </details>
    </section>
    <section id="section1" class="content">
      <details open="true">
        <summary><h3>बल</h3></summary>
        <ul>
          <li>
            माझ्या वीर युवकांनो, विश्वास असू द्या की तुम्ही सर्वजण महान कार्य करण्यासाठी जन्मास आला आहात. घमेंडखोर माणसांच्या निंदेने भयभीत होऊ नका. तुमच्यावर
            वज्रपात झाला तरी भिऊ नका. उठा आणि कार्याला लागा.
          </li>
          <li>
            तुमच्या देशाला वीरांची आवश्यकता आहे. वीर बना. पर्वताप्रमाणे दृढ व्हा. तुमचा निश्चय कधीही ढळू देऊ नका. 'सत्यमेव जयते' - सत्याचा सर्वदा विजय होतो. जी
            राष्ट्राच्या नसानसांतून नव्या उत्साहाचा संचार करील अशा एका नव्या विद्युतशक्तीची - एका नव्या सामर्थ्याची भारताला गरज आहे. शूर व्हा. शूर व्हा. माणूस
            तर एकदाच मरतो. माझ्या शिष्यांनी भित्रे होता कामा नये. मला भित्रेपणाची चीड येते. अगदी घोर आपत्तीत देखील मनाचा समतोल राहू द्या. क्षुद्र पोरकट माणसे
            तुमच्याविरुद्ध काय म्हणतात याकडे मुळीच लक्ष देऊ नका. उपेक्षा ! उपेक्षा ! उपेक्षा ! लक्षात असू द्या की डोळे दोन आहेत, कानही दोन आहेत, पण तोंड मात्र
            एकच आहे. सर्व महान कार्ये ही पर्वतप्राय विघ्नांमधूनच साध्य होत असतात. आपले पौरुष, आपला पराक्रम प्रकट करा. कामकांचनात जखडलेल्या क्षुद्र लोकांकडे
            उपेक्षेच्या दृष्टीनेच बघितले पाहिजे.
          </li>
          <li>
            मित्रा ! तू असा रडत का बसलास ? तुझ्यामधेच समस्त शक्ती वास करीत आहे. हे वीरा ! तू आपले सर्वशक्तिसंपन्न स्वरूप प्रकट कर म्हणजे हे समस्त विश्व तुझ्या
            पायाशी लोळण घेईल. केवळ आत्माच सर्वांहून श्रेष्ठ आहे, जडद्रव्य नव्हे. स्वतःला देहच समजणारे अज्ञानी लोक
            <span class="i">'आम्ही दुर्बल आहोत, आम्ही दुर्बल आहोत' </span> असा करुण स्वरात आक्रोश करीत असतात. आपल्या देशाला आज आवश्यकता आहे साहसाची आणि
            त्याबरोबरच वैज्ञानिक प्रतिभेची. आज आपल्याला गरज आहे असीम साहसाची, प्रचंड शक्तीची आणि अदम्य उत्साहाची. बायकीपणा, नामर्दपणा मुळीच उपयोगाचा नाही. जो
            प्रत्यक्ष कार्य करतो, ज्याचे हृदय सिंहासारखे आहे, त्याच्याचपाशी लक्ष्मी जात असते. मागे वळून पाहू नका, पुढे पाऊल टाका, पुढे चला ! पुढे चला ! अनंत बल,
            अनंत उत्साह, अनंत धैर्य, अनंत धीर हीच आपल्याला हवी आहेत; ही असतील तरच महान कार्ये संपादिता येतील.
          </li>
          <li>
            वेदांत पापाचे अस्तित्व मानत नाही, तो फक्त भ्रांतीचेच अस्तित्व मानतो आणि
            <span class="i">'मी कमकुवत आहे, मी पापी आहे, मी दुःखी आहे, माझ्या ठिकाणी बळ मुळीच नाही, मी कोणतेही कार्य करण्यास असमर्थ आहे'</span> असे म्हणणे हाच
            सर्वात मोठा भ्रम होय. वेदांत आपल्याला हेच सांगतो.
          </li>
          <li>ज्यांचा ईश्वरावर विश्वास नाही ते नास्तिक होत असे प्राचीन धर्मांनी म्हटले आहे. नवा धर्म म्हणतो की ज्याचा स्वतःवर विश्वास नाही ते नास्तिक होत.</li>
          <li>
            बल हेच जीवन होय, दुर्बलता म्हणजे मृत्यू. बल हाच परम आनंद होय, शाश्वत व अमर जीवन होय. दुर्बलता म्हणजे सतत भार, सतत चिंता, सतत दुःख होय; दुर्बलता
            म्हणजेच मृत्यू होय. लहानपणापासूनच रचनात्मक, शक्तीदायी व सहाय्यक विचारांना तुमच्या मेंदूत प्रवेश करू द्या.
          </li>
          <li>
            या जगातील समस्त दुःखाचे कारण म्हणजे दुर्बलता हेच होय. आपण शक्तिहीन आहोत म्हणूनच आपल्याला दुःख भोगावे लागते. दुर्बलतेमुळेच आपण खोटे बोलतो, चोरी करतो,
            हत्या करतो व इतर गुन्हे करतो, दुर्बलतेमुळेच आपण दुःखाच्या खाईत पडतो. आपण दुर्बल आहोत म्हणूनच आपण मृत्युमुखी पडतो. जिथे दुर्बल बनविणारी कोणतीच गोष्ट
            नाही तिथे मृत्यू कुठचा ? दुःख कुठचे ?
          </li>
          <li>
            बल हीच एकमात्र आवश्यक गोष्ट होय. बल हेच भवरोगाचे एकमात्र औषध होय. श्रीमंतांच्या द्वारे चिरडल्या जाणाऱ्या गरीब लोकांसाठी बल हेच एकमात्र औषध आहे.
            विद्वानांच्या द्वारे भरडल्या जाणाऱ्या अज्ञ लोकांसाठी बल हेच एकमात्र औषध आहे आणि अन्य पापी व्यक्तींचा ज्यांच्यावर जुलूम होतो अशा पापी लोकांसाठी देखील
            बल हेच एकमात्र औषध आहे.
          </li>
          <li class="b">
            उठा, धीट बना, शक्तीसंपन्न बना. तुम्ही सगळी जबाबदारी स्वतःच्या शिरावर घ्या आणि जाणून असा की तुम्हीच आपल्या भाग्याचे निर्माते आहात. तुम्हाला हवे
            असलेले सर्व साहाय्य व सर्व बल तुमच्यामध्येच आहे. म्हणून तुम्हीच स्वतःचे भवितव्य घडवा.
          </li>
          <li>
            सर्वदा स्वतःला रोगी समजत राहणे हा काही रोगमुक्त होण्याचा उपाय नाही. रोग दूर करण्यासाठी औषधाची आवश्यकता असते. दुर्बलतेची स्मरण करून दिल्याने काहीच
            लाभ होत नाही. बल द्या, शक्ती प्रदान करा. सर्वदा दुर्बलतेची विचार केल्याने बल प्राप्त होत नाही. दुर्बलतेचेच सतत चिंतन करीत बसणे हा काही दुर्बलता दूर
            करण्याचा उपाय नाही; बलाचा नेहमी विचार करणे हाच उपाय आहे.
          </li>
          <li>
            या जगात म्हणा किंवा धर्म जगतात म्हणा, हेच सत्य आहे की भय हेच अधःपतनाचे व पापाचे निश्चित कारण आहे. भयामुळेच दुःख प्राप्त होते, भयामुळेच मृत्यू ओढवतो,
            भयामुळेच साऱ्या वाईट गोष्टी उत्पन्न होतात. आणि या भयाचे कारण कोणते आहे ? आपल्या खऱ्या स्वरूपासंबंधीचे अज्ञान हेच आपल्या भयाचे कारण होय. आपल्यापैकी
            प्रत्येकजण त्या राजाधिराज परमेश्वराचा वारसदार आहे.
          </li>
          <li>
            सर्व प्रकारचे पापे व सर्व प्रकारच्या वाईट गोष्टी ही एकाच शब्दाच्या द्वारे व्यक्त केली जाऊ शकतात, आणि तो शब्द म्हणजे 'दुर्बलता' हाच होय हे जाणून असा.
            सर्व दुष्कृत्यांच्या मागे असणारी प्रेरक शक्ती म्हणजे ही दुर्बळताच होय. ही दुर्बळताच साऱ्या स्वार्थपरतेचे मूळ होय. या दुर्बलतेमुळेच माणूस दुसऱ्यांची
            हानी करतो, त्यांचे अनिष्ट करतो. या दुर्बलतेमुळेच मनुष्य स्वतःचे यथार्थ स्वरूप प्रकट करू शकत नाही.
          </li>
          <li>
            आज आपल्या देशाला लोखंडी स्नायूंची आणि पोलादी मज्जातंतूंची खरी गरज आहे. आज गरज आहे अशा दुर्दम्य इच्छाशक्तीची की जी विश्वाची गूढ रहस्ये उकलील आणि जरूर
            पडल्यास महासागराच्या देखील तळाशी जाऊन व प्रत्यक्ष मृत्यूला तोंड देऊन आपले उद्दिष्ट साध्य करून घेईल.
          </li>

          <li>
            आतापर्यंत आपण पुष्कळ रडलो; पुरे आता ते रडणे. आता स्वतःच्या पायावर उभे राहून 'मनुष्य' बना. आज आपल्याला 'माणूस' घडविणाऱ्या धर्माची आवश्यकता आहे, आज
            आपल्याला 'माणूस' बनविणाऱ्या सिद्धांतांची जरुरी आहे, आज आपल्याला सर्व क्षेत्रांत 'माणूस' निर्माण करणारे शिक्षण हवे आहे.
            <span class="b i">शारीरिक, बौद्धिक व आत्मिक दुर्बलता उत्पन्न करणारे जे जे काही असेल त्याचा विषाप्रमाणे त्याग करा.</span> ज्यात जीवनशक्ती नाही ते
            सत्य असूच शकत नाही. सत्य हे बलप्रद आहे, पावित्र्यस्वरूप आहे, ज्ञानस्वरूप आहे. सत्य तेच आहे की जे शक्तिदायी असते, जे उत्साहाने हृदय भरून टाकते.
            सत्याची कसोटी हीच होय.
          </li>
          <li>
            आपण पोपटाप्रमाणे पुष्कळ गोष्टी बोलतो, पण त्यांच्यापैकी एकही प्रत्यक्ष कृतीत आणीत नाही. तोंडाने केवळ काही बोलणे आणि ते आचरणात न आणणे हा आपला स्वभावच
            बनून गेला आहे. याचे कारण काय ? शारीरिक दुर्बलता हेच याचे कारण होय. अशा प्रकारचा दुर्बल मेंदू काहीच करू शकत नाही. आपण तो शक्तिशाली बनविला पाहिजे. आधी
            आपल्या नवयुवकांनी शक्तीसंपन्न बनले पाहिजे. त्यानंतर धर्म येईल.
            <span class="b"
              >गीतेच्या अध्ययनापेक्षा फुटबॉल खेळून तुम्ही स्वर्गाच्या अधिक निकट पोहोचू शकाल. तुमचे स्नायू व मांसपेशी ही अमळ बळकट झाली म्हणजे तुम्हाला गीता जास्त
              चांगली कळेल. तुमच्या शरीरातील रक्त किंचित शक्तिशाली झाले म्हणजे भगवान श्रीकृष्णाची अलौकिक प्रतिभा व अपार सामर्थ्य यांचे तुम्हाला अधिक आकलन
              होईल.</span
            >
            जेव्हा तुमचे शरीर मजबूत होईल आणि जेव्हा तुम्हाला "मी 'मनुष्य' आहे" असा अनुभव येईल तेव्हाच तुम्ही उपनिषदांचे मर्म व आत्म्याचा महिमा ही अधिक चांगल्या
            रीतीने आकळू शकाल.
          </li>
          <li>स्वतःचा विकास करा. ध्यानात ठेवा की गती, आणि वाढ हीच केवळ जिवंतपणाची लक्षणे होत.</li>
          <li>
            नीतिपरायण व्हा, वीर बना, निष्कपट बना, तुमच्या चारित्र्याला कोणत्याही प्रकारचा कलंक लागू देऊ नका. प्रत्यक्ष मृत्यूशी सामना करण्याची हिम्मत ठेवा.
            धर्माच्या निरनिराळ्या सिद्धान्तांनी आपला मेंदू शिणवू नका. भित्री माणसेच पाप करीत असतात. जे वीर असतात ते कधीच पाप करीत नाहीत. सर्वांवर प्रेम करण्याचा
            प्रयत्न करा.
          </li>
          <li>
            फसवणूक करून कोणतेही मोठे कार्य होत नसते. प्रेम, सत्यनिष्ठा व प्रचंड उत्साह यांच्या द्वारेच महान कार्ये होत असतात. म्हणून आपले पौरुष प्रकट करा.
          </li>
          <li>
            सांप्रत आपल्याला रजोगुणाची अत्यंत आवश्यकता आहे. ज्यांना आज तुम्ही सत्वगुणी समजता त्यांच्यापैकी शेकडा नव्वदपेक्षा देखील अधिक लोक घोर तमोगुणात डुबलेले
            आहेत. आज आपल्याला प्रचंड राजसिक शक्ती हवी आहे, कारण समस्त देशावर तमोगुणाची दाट छाया पसरलेली आहे. आपल्या देशबांधवांना अन्नवस्त्र दिले पाहिजे. त्यांना
            केले पाहिजे, त्यांना अधिकाधिक क्रियाशील केले पाहिजे. नाहीतर ते वृक्षपाषाणांप्रमाणे चैतन्यशून्य होऊन जातील, जडमूढ होऊन जातील.
          </li>
          <li>
            स्वतः समोर ज्याने एखादे ध्येय ठेवले आहे असा माणूस जर हजार चुका करतो, तर काहीच ध्येय नसलेला माणूस पन्नास हजार चुका करील याबद्दल मला खात्री वाटते ,
            म्हणून स्वतः समोर कोणते ना कोणते ध्येय ठेवणे हे अधिक चांगले आहे.
          </li>
          <li>
            उठा आणि कामाला लागा. हे जीवन आणखी किती दिवस टिकणार आहे ? जन्माला आलाच आहात तेव्हा जगात काहीतरी खूण सोडून जा, काहीतरी महत्त्वाचे कार्य करून जा.
            नाहीतर तुमच्यात व वृक्षपाषाणांत काय भेद आहे ? ती देखील अस्तित्वात येतात, झिजतात आणि शेवटी नष्ट होतात.
          </li>
          <li>
            धीर व्हा, साहसी व्हा. प्रथम माझ्या संतानांनी वीर बनले पाहिजे. कोणत्याही कारणाने सत्याशी थोडी देखील तडजोड करू नका. उच्चतम सत्याचा जगात सर्वत्र प्रचार
            करा. तुमचा मानसन्मान नष्ट होईल किंवा अप्रिय संघर्ष निर्माण होईल असे भय बाळगू नका. निश्चित जाणून असा की नाना प्रकारची प्रलोभने समोर असूनही जर तुम्ही
            सत्याला चिकटून राहाल तर तुमच्या ठायी अशी दैवी शक्ती उत्पन्न होईल की जिच्यासमोर, तुम्ही ज्या गोष्टी सत्य मानीत नाही त्यांच्यासंबंधी तुमच्याशी
            बोलण्यास लोकांना भय वाटेल. सतत चौदा वर्षे तुम्ही जर कठोरपणे सत्याचे अखंड पालन तुम्ही करू शकला तर तुम्ही जे काही म्हणाल त्यावर लोक पक्का विश्वास
            ठेवतील.
          </li>
          <li>वत्सा, ज्यांच्या आत वज्राने बनलेल्या मनाचा वास आहे असे लोखंडी स्नायू व पोलादी मज्जातंतू मला हवे आहेत.</li>
          <li>
            पर्वतप्राय अडचणी समोर उभ्या राहिल्या तरी यांच्यावर मात करण्याची प्रचंड इच्छाशक्ती तुमच्या ठिकाणी आहे काय ? तरवार उपसून सारे जग तुमच्याविरुद्ध खडे
            झाले तरी तुम्हाला जे योग्य वाटते, जे सत्य वाटते ते प्रत्यक्ष करून दाखविण्याची धमक तुमच्यात आहे काय ? तुमच्या बायकामुलांनी साथ दिली नाही, तुमची सगळी
            धनदौलत नष्ट झाली, तुमचा सर्व नावलौकिक नाहीसा झाला तरी सत्याला चिकटून राहण्याची हिम्मत तुमच्यामध्ये आहे काय ? अशा परिस्थितीत देखील सत्याचाच अनुसरण
            करीत तुम्ही आपल्या ध्येयाच्या मार्गावर नेटाने पुढे पुढे जात राहाल काय ?
          </li>
          <li>
            सत्याचे अनुसरण करा - मग ते तुम्हाला कुठेही घेऊन जावो; प्रत्येक विचार हा त्यातून निघणाऱ्या अंतिम तर्कसंगत निष्कर्षाप्रत पोहोचू द्या. भित्रे व दांभिक
            बनू नका.
          </li>
        </ul>
      </details>
    </section>
    <section id="section2" class="content">
      <details>
        <summary><h3>सेवा</h3></summary>
        <div></div>
      </details>
    </section>

    <section id="section3" class="content">
      <details>
        <summary><h3>आत्मसंयम</h3></summary>
        <div></div>
      </details>
    </section>

    <section id="section4" class="content">
      <details>
        <summary><h3>त्याग</h3></summary>
        <div></div>
      </details>
    </section>

    <section id="section5" class="content">
      <details>
        <summary><h3>श्रद्धा</h3></summary>
        <div></div>
      </details>
    </section>

    <section id="section6" class="content">
      <details>
        <summary><h3>भारताला आवाहन</h3></summary>
        <div></div>
      </details>
    </section>

    <section id="section7" class="content">
      <details>
        <summary><h3></h3></summary>
        <div></div>
      </details>
    </section>
  </body>
</html>
